ZASNOVA

Osnova:
Za to temo sem se odločil, saj me že dlje časa zanimajo avtomobili,
še posebej pa različne vrste platišč. Platišča niso le tehničen del
avtomobila, temveč pomembno vplivajo tudi na videz in zmogljivost vozila.
Zanima me, kako se platišča razlikujejo po materialih, velikostih, oblikah
in načinu uporabe, zato sem želel izdelati spletišče, ki bi to temo
podrobneje predstavilo. Ob tem sem želel ustvariti vsebino, ki bi bila
uporabna tudi za druge, ki jih ta tematika zanima.

Namen:
Namen spletišča je predstaviti osnovne informacije o platiščih – njihovo
ponudbo, značilnosti, vzdrževanje in še več. Poleg prikaza različnih vrst
platišč želim obiskovalcem približati pomen pravilne izbire, skrbi za
platišča ter njihove uporabe v vsakdanjem življenju. Spletišče vključuje
jasne razlage, primere in vizualne elemente, s katerimi lahko uporabniki
hitro pridobijo koristne informacije.

Ciljna skupina:
Spletišče je namenjeno vsem, ki jih zanimajo platišča – tako avtomobilskim
navdušencem kot tudi tistim, ki iščejo informacije pred nakupom ali menjavo.
Posebej je primerno za mlade voznike, začetnike in ljubitelje avtomobilizma,
ki jih zanima, kako platišča vplivajo na varnost, udobje in estetski videz
avtomobila. Poleg tega bo vsebina koristila tudi tistim, ki želijo vedeti več
o tehničnih lastnostih in vzdrževanju platišč.